<html>
	<head>
		<title>MS-Bladet</title>
		<link rel="stylesheet" type="text/css" media="screen" href="css/reset.css">
		<script src="https://kit.fontawesome.com/ccf34f71d6.js" crossorigin="anonymous"></script>
		<meta name="viewport" content="width=device-width,initial-scale=1.0">
		<link rel="preconnect" href="https://fonts.gstatic.com">
		<link href="https://fonts.googleapis.com/css2?family=Roboto:wght@300;400;500;700&family=Lora:wght@600&family=Open+Sans+Condensed:wght@300&family=Open+Sans:ital,wght@0,400;0,600;1,400&display=swap" rel="stylesheet">
		<link rel="stylesheet" type="text/css" media="screen" href="css/defaults.css">
		<link rel="stylesheet" type="text/css" media="screen" href="css/navigation.css">
		<link rel="stylesheet" type="text/css" media="screen" href="css/grid.css">
		<link rel="stylesheet" type="text/css" media="screen" href="css/meny.css">
		<meta http-equiv="Content-Type" content="text/html; charset=utf-8">
	</head>
	<body>
		<nav id="mySidenav" class="sidenav">
			<i class="fas fa-times closebtn" onclick='closeNav()'></i>
			<div class="dropdown">
				<button onClick="dropDown(this)" class="dropdown-btn">A - G<i class="fas fa-caret-down"></i></button>
				<div class="dropdown-container">
					<a href="atillg.html#allen" onClick='closeNav()'>Allen</a>
					<a href="atillg.html#bostrom" onClick='closeNav()'>Boström</a>
					<a href="atillg.html#braxen" onClick='closeNav()'>Braxén</a>
					<a href="atillg.html#crawford" onClick='closeNav()'>Crawford</a>
					<a href="atillg.html#eklund" onClick='closeNav()'>Eklund</a>
					<a href="atillg.html#eriksson" onClick='closeNav()'>Eriksson</a>
					<a href="atillg.html#eskola" onClick='closeNav()'>Eskola</a>
				</div>
			</div>
			<div class="dropdown">
				<button onClick="dropDown(this)" class="dropdown-btn">H - M<i class="fas fa-caret-down"></i></button>
				<div class="dropdown-container">
					<a href="htillm.html#hagnas" onClick='closeNav()'>Hagnäs</a>
					<a href="htillm.html#harald" onClick='closeNav()'>Harald</a>
					<a href="htillm.html#helgaker" onClick='closeNav()'>Helgaker</a>
					<a href="htillm.html#hertzberg" onClick='closeNav()'>Hertzberg</a>
					<a href="htillm.html#huldin" onClick='closeNav()'>Huldin</a>
					<a href="htillm.html#juvonen" onClick='closeNav()'>Juvonen</a>
					<a href="htillm.html#jonsson" onClick='closeNav()'>Jönsson</a>
					<a href="htillm.html#kuklenko" onClick='closeNav()'>Kuklenko</a>
					<a href="htillm.html#leino" onClick='closeNav()'>Leino</a>
					<a href="htillm.html#lindqvist" onClick='closeNav()'>Lindqvist</a>
				</div>
			</div>
			<div class="dropdown">
				<button onClick="dropDown(this)" class="dropdown-btn">N - Z<i class="fas fa-caret-down"></i></button>
				<div class="dropdown-container">
					<a href="ntillz.html#nordgren" onClick='closeNav()'>Nordgren</a>
					<a href="ntillz.html#numelin" onClick='closeNav()'>Numelin</a>
					<a href="ntillz.html#nylund" onClick='closeNav()'>Nylund</a>
					<a href="ntillz.html#ranta" onClick='closeNav()'>Ranta</a>
					<a href="ntillz.html#reijonen" onClick='closeNav()'>Reijonen</a>
					<a href="ntillz.html#schmedes" onClick='closeNav()'>Schmedes</a>
					<a href="ntillz.html#sonck" onClick='closeNav()'>Sonck</a>
					<a href="ntillz.html#vuori" onClick='closeNav()'>Vuori</a>
					<a href="ntillz.html#weckstrom" onClick='closeNav()'>Weckström</a>
					<a href="ntillz.html#ylinen" onClick='closeNav()'>Ylinen</a>
				</div>
			</div>
		</nav>
		<nav id="meny" class="flex-container">
			<div id="menyknapp">
				<i onClick="openNav()"><h1>MENY</h1></i>
			</div>
			<div id="logoholder">
				<img src="img/logo.png" alt="logo">
			</div>
			<div id="orangebox"><a href="index.html#"><h1>HEM&nbsp;</h1></a></div>
		</nav>
		<main id="main">
			<div class="category"><h1>A - G</h1></div>
			<div id="allen" class="divider"></div>
			<div class="divider1"></div>
			<section>
				<header>
					<h1>Gatukonsten vädrar morgonluft</h1>
				</header>
				<article>
					<p>Samtidigt som gatukonst ställs ut i konstgallerier och muséer, fortsätter alternativkulturen frodas på gräsrotsnivå. Stadskonsten spirar och gror.</p>
					<p>För att bilda oss en bättre uppfattning om gatukonstens nyvunna popularitet har vi pratat med en av huvudstadsregionens drivna graffitiartister.</p>
					<figure>
						<img src="img/article/Jade-Allen_01.jpg" alt="jadeallenarticleimage">
						<figcaption>En begeistrad besökare beundrar BNZ bildkonst. Foto: Jade Allen</figcaption>
					</figure>
					<p>Jean-Michel Basquiat. Keith Haring.</p>
					<p>Flera av vår tids mest kultförklarade konstnärer har använt husfasader som målarduk. Trots att övergången från illegal konstnär till finsalongernas älskling redan började under 1970- och 1980-talet, betraktas graffiti fortfarande som en kontroversiell konstform i Finland.</p>
					<p>Graffitiartisten BNZ har en gedigen bakgrund från såväl scenen i Helsingfors som i utlandet. Under sitt liv som aktiv gatukonstnär är hen van vid att få sin övertygelse och verksamhet ifrågasatt av auktoriteter och den breda allmänheten, medan hen uppskattas för sin estetik och sitt tekniska kunnande bland likasinnade.</p>
					<h1>Huvudstadsregionens tio gråa år</h1>
					<p>Hiphopen hittade fram till Finland under 1980-talet, och till följd av detta blev den för subkulturen typiska graffitin en del av den finländska gatubilden. Parallellt med hiphopen ökade graffiti i popularitet under 1990-talet fram till att Helsingfors stad bestämde sig för att städa upp på gatorna inför stadens kulturhuvudstadsjubileum år 2000.</p>
					<p>Stop Töhryille-kampanjen innebar nolltolerans mot alla former av gatukonst, vilket i konstnärernas fall kunde innebära upp till 1,5 års fängelse, för att inte tala om de saftiga böter som utfärdades olyckliga graffitimålare. Den omtvistade kampanjen pågick ända fram till 2008, och hade under årens lopp kostat staden 23,5 miljoner euro, enligt Helsingfors stads tidigare finansdirektör Tuula Saxholm.</p>
					<p>– Klart det blev en begränsning för de som inte ville riskera att få stora böter och så, men jag anser inte att det var mycket mindre målat runt om, säger BNZ och tillägger:<br>– Det funkade som en protest mot hela Stop Töhryille att måla mera, och många som fortsatte trots att de åkte fast är skuldsatta för resten av livet. När kampanjen tog slut öppnades inte bara Söderviks graffitivägg, utan även många andra lagliga väggar. Eftersom det blev mer acceptabelt, så det dök upp fler möjligheter för artister att sprida sin konst.</p>
					<h1>Från klottrande vandal till bejublad konstnär</h1>
					<p>Att ta sig in i den etablerade konstvärlden är inte en självklarhet för en graffitiartist.</p>
					<p>Själv gissar BNZ att konstgallerierna går efter faktorer så som originalitet, ryktbarhet, anseende och eventuellt produktivitet när det gäller att släppa in graffitiartister. Hen tillägger också att vissa konstgallerier inte vill associeras med vad som kan uppfattas som illegal konst.</p>
					<p>BNZ nämner att EGS förmodligen är den inhemska graffitiartist som uppnått störst kommersiell framgång.<br>– Han har målat tåg och väggar världen runt, men säljer sina glasverk för över 20 000 € på muséer.</p>
					<p>Hen är också positivt inställd till de graffitiartister som uppnår sådan framgång.</p>
					<p>– Rock on, tycker jag! Om man har lyckats komma så långt inom scenen så kör på! En del tycker ju inte att graffiti platsar på gallerier eller muséer, men de får bita sig i läppen. New times ahead, man kan inte stanna kvar i tiden utan måste ju se framåt också, vart scenen bär. Det är dessutom ett bra sätt att öppna människors åsikter och tankar om graffiti och kan få dem att se det på ett positivare sätt.</p>
					<h1>Ett naturligt inslag i gatubilden?</h1>
					<p>Elbolaget Helen har sedan ett decennium tillbaka både tillåtit och uppmuntrat konstnärer att dekorera elskåpen i huvudstadsregionen, och stadsdelar försöker profilera sig som synnerligen gatukonstvänliga.</p>
					<p>Även BNZ har lagt märke till att allmänhetens inställning till gatukonst har förändrats till det bättre. Hen nämner att det numera händer att nyfikna förbipasserande vågar komma fram och ställa frågor när hen håller på och målar, vilket aldrig skedde tidigare eftersom graffitiartister uppfattades som brottslingar eller terrorister.</p>
					<h1>Ljusnande framtid</h1>
					<p>BNZ är övertygad om att vi går en mer graffititolerant framtid till mötes. Som ett exempel på att nya tider nalkas nämner hen att fenomenet stadskonst kommit att bli en ny trend och att stadsdelar som Böle, Karamalmen och Kervo mottagit beröm och erkännande för sina dekorerade husfasader.</p>
					<p>Samtidigt påpekar hen att Finland ligger efter Tyskland, Spanien och Holland när det gäller acceptans av gatukonst, och att detta kan bero på att graffitin tillåtits frodas i de här länderna utan att nolltoleranskampanjer som Stop Töhryille satt käppar i hjulen för utvecklingen.</p>
					<h2>Jade Allen</h2>
				</article>
			</section>
			<div id="bostrom" class="divider"></div>
			<div class="divider1"></div>
			<section>
				<header>
					<h1>Serietecknaren Nils Qvis<br>Tips för konstnärer med inspirationsbrist
					</h1>
				</header>
				<article>
					<h1>Faktaruta:</h1>
					<table>
						<tr>
							<th>Nils Qvis: Serietecknare</th>
						</tr>
						<tr>
							<td>Var bor han?</td>
							<td>Helsingfors</td>
						</tr>
						<tr>
							<td>Vad studerar han?</td>
							<td>Visuell kommunikation på Aalto universitet</td>
						</tr>
							<td>Varifrån är han hemma?</td>
							<td>Jakobstad</td>
					</table>
					<p>Nils Qvis har alltid varit intresserad av serietecknande. I lägenheten på Busholmen hänger de skickligt tecknade och finurliga serierna upphängda på väggen som en slags utställning.</p>
					<figure>
						<img src="img/article/Cecilia-Bostrom_01.png" alt="ceciliabostromarticleimage1">
						<figcaption>Nils resultat av hårt arbete syns bakom honom på väggen hemma på Busholmen.</figcaption>
					</figure>
					<p>Man kanske skulle kunna tro att skickliga konstnärer som Nils pumpar ut lyckade verk på rullande band. Men Nils vittnar om en helt annan verklighet.<br>– Jag tror det är en missuppfattning, som många som inte känner till hur den här skapandeprocessen egentligen går till.</p>
					<p>Nils säger också att då det gäller detta krävs kvantitet för att få till kvalitet. Så vi kan konstatera att påståendet “More is more.” verkar väldigt passande i detta fall.</p>
					<h1>Utmaningar i skapandeprocessen</h1>
					<p>Alltid är det ändå inte lika lätt att få igång en skapandeprocess. Men i vilka situationer inom skapandeprocessen kan det finnas utmaningar?</p>
					<p>- En av situationerna som kan vara väldigt jobbig är då man tror att man har en väldigt klar idé i huvudet. Man vet precis, eller man tror att man vet precis, vad man vill ha. Och sedan ska man försöka rita det på det här tomma vita pappret och sedan blir det inte till någonting. Det går bara inte att översätta från tanke till något konkret.</p>
					<figure>
						<img src="img/article/cecilia-bostrom_02.png" alt="ceciliabostromarticleimage2">
						<figcaption>– Ibland blir det inte alls att se ut som man hade tänkt sig, säger Nils</figcaption>
					</figure>
					<p>Ibland kan det också vara slut på inspirationen. Finns det några sätt att lösa de här problemen? Nils nämner några sätt att tackla utmaningen som de här situationerna skapar.</p>
					<p>– Jag använder improvisation väldigt ofta då jag skapar. Ofta börjar jag med att dra något hastigt streck eller krumelur. Sedan stirrar jag på det och funderar. Vad ser det här ut som? Vad skulle det kunna vara?</p>
					<h1>Ut på promenad</h1>
					<p>Ofta föds idéer inte heller om man sitter inne och ser samma miljö dygnet runt. Så något Nils ofta gör är att gå ut på en promenad.</p>
					<p>– Det finns två viktiga orsaker till att en promenad är väldigt bra för en. Till att börja med så ger promenaden en bra paus. Man får helt enkelt göra ingenting. Man har en bra ursäkt att göra ingenting. Det som snurrar i hjärnan som ibland ploppar upp i ens medvetna kommer riktigt igång då man får slappna av och inte bry sig om något annat än att bara gå. Och därifrån kommer det ofta bra inspiration, tipsar Nils.</p>
					<h1>Naturen inspirerar</h1>
					<p>Den andra viktiga orsaken som Nils nämner är att då man går i naturen finns det så mycket intressant att bli inspirerad av.</p>
					<p>– Alla idéer kommer ju från något man upplevt. Antingen något man lärt sig, sett eller varit med om. Ju mer sinnesintryck man får desto bättre, och fler, idéer får man.</p>
					<figure>
						<img src="img/article/cecilia-bostrom_03.png" alt="ceciliabostromarticleimage3">
						<figcaption>I naturen hittar Nils mönster som han kan utnyttja som inspiration i sina illustrationer.</figcaption>
					</figure>
					<p>Slutligen tipsar Nils om att man kanske ska stirra lite extra länge på mossan på barken eller kolla närmare på maneter som lurar i vattenbrynet. Gå helt enkelt ut och bli inspirerad!</p>
					<h2>Cecilia Boström</h2>
				</article>
			</section>
			<div id="braxen" class="divider"></div>
			<div class="divider1"></div>
			<section>
				<header>
					<h1>Ord som konst</h1>
				</header>
				<article>
					<p>Emma Häkkinen är en 20-årig tjej vid slutspurten av sitt första mellanår. Vad gör hon för att hålla huvudet rakt? Hon skriver, såklart.</p>
					<figure>
						<img src="img/article/mira-braxen_01.jpg" alt="mirabraxenarticleimage">
						<figcaption>Emma Häkkinen har ett öga för författande.</figcaption>
					</figure>
					<p>Häkkinen berättar att hon först blev förtjust i författande under lågstadietiden. De korta berättelserna hon skrev som skoluppgifter gav en bra bas för utvecklingen som skedde i högstadiet, när hon började skriva mera seriöst och tog på sig mera personliga skrivprojekt.</p>
					<p>Högstadiet var även födelsen för Häkkinens dröm om att en dag publicera sina egna böcker.</p>
					<p class="quote">”Upplevelsen man fick av böcker gav mig en ”wow”-känsla, och fick mig att vilja ge samma känsla åt andra.”</p>
					<p>Häkkinen berättar om hur hennes första inspirationskällor var, som man kunde gissa, böcker. Hon förälskades i de starka spåren som en bra bok kunde lämna i henne, och drömmer nu om att färdigställa en längre text och få den ut i världen.</p>
					<p>– Det kräver mycket tid och arbete.</p>
					<h1>Pandemin gav rötterna</h1>
					<p>– Just nu är den viktigaste målsättningen att hålla skrivandet vid liv, berättar Häkkinen. Coronapandemin, parad med hennes pågående mellanår, har gett henne och troligen flera andra en chans att verkligen granska sig själv, att gå tillbaka till sina ”rötter” och uppskatta det man finner där.</p>
					<p>Idag skriver Häkkinen mest dikter och kortare texter för att hålla kreativiteten i gång. Häkkinen ser skrivandet som något som liknar terapi, och känner i sig att det är viktigt för hennes mentala hälsa.</p>
					<h1>Håll sinnen öppna</h1>
					<p>Varifrån kommer inspirationen till författandet? Naturligtvis var böcker en stor orsak till skrivandet, men även element från hennes liv kom upp i diskussionen.</p>
					<figure>
						<img src="img/article/mira-braxen_02.jpg" alt="mirabraxenarticleimage2">
						<figcaption>Häkkinen har stor respekt för bl.a. författaren J.R.R. Tolkien.</figcaption>
					</figure>
					<p>– Samtal och stunder som har fastnat från verkliga livet är en stor inspiration när jag skriver. Också musik hjälper att få fantasin i gång.
					</p>
					<p>Häkkinens favoritböcker är absolut ”Sagan om Ringen”-trilogin. Tiden och arbetsmängden som J.R.R. Tolkien lagt ner i böckerna är orsaken till hennes stora respekt för författaren. Häkkinen skrattar till åt förslaget att hon kanske befinner sig på toppen så som Tolkien någon dag.</p>
					<p>– Kanske inte helt på den nivån.</p>
					<p>När det kommer till vad en bra berättelse är uppbyggd av, är Häkkinen av den åsikten att karaktärer spelar en central roll.</p>
					<p class="quote">”Om inte karaktärerna har djup och trovärdighet, kan det hända att jag låter bli att läsa resten.”</p>
					<p>Bokens handling skall också vara ordentligt uttänkt. Häkkinen medger att hon lätt märker om en författare har lagt ner tid och arbete för att berättelsen skall vara välskriven och ha bra uppbyggnad.</p>
					<h1>Andas in, andas ut</h1>
					<p>Häkkinen fnittrar när hon frågas om tips för nybörjare i författande.
					</p>
					<p>– Jag är ju en sådan veteran i det här.</p>
					<figure>
						<img src="img/article/mira-braxen_03.jpg" alt="mirabraxenarticleimage3">
						<figcaption>Man skall hålla en paus om det behövs.</figcaption>
					</figure>
					<p>Hon fortsätter med att man inte ska tänka för mycket. Man har all tid att korrigera felstavningar och meningsuppbyggnader i ett senare skede. Man skall bara börja med att skriva om vad man tänker och känner.</p>
					<p>–Man skall även utgå från det familjära, fortsätter Häkkinen. Om man inte kan leva sig in i någons värld, blir det svårt att skriva ur deras synpunkt.</p>
					<p>Vårt samtal avslutas med visa ord.</p>
					<p class="quote">”Man skall inte tvinga sig själv att skriva bara för att göra det. Om en paus behövs, då håller man en paus.”</p>
					<p>Detta sentiment kan säkert tillämpas vid många andra tillfällen i livet.</p>
					<h2>Mira Braxén</h2>
				</article>
			</section>
			<div id="crawford" class="divider"></div>
			<div class="divider1"></div>
			<section>
				<header>
					<h1>Representation av mental hälsa i film</h1>
				</header>
				<article>
					<p>Filmer, tv-program och andra former av media har en stor betydelse för hur vi uppfattar vår värld. Då de gäller bilden av mental hälsa så är den ofta missledande och påverkar allmänhetens uppfattning om ämnet negativt.
					</p>
					<p>Om man skulle räkna upp alla filmer som innehåller mental hälsa, skulle majoriteten vara skräckfilmer. Av dem representeras någon som har problem med mental hälsa som en galen och farlig kriminell person, oftast i rollen som antagonist. Fast det här är fallet då de gäller skräckfilmer så är de inte alltid så. De finns bra representation i barnfilmer som i till exempel Hitta Nemo och Inside Out.</p>
					<h1>Bra representation</h1>
					<p>I filmen hitta Nemo har karaktären Dory amnesi som i filmen bekrivs som korttids-minnesförlust. Att Dory har amnesi var kanske mera ett komedielement i filmen, så den mentala hälsan definierar inte henne som person utan hon framställs som en snäll och optimistisk karaktär. Filmen visar att ens mentala hälsa inte hindrar en att få nya vänner.</p>
					<p>Inside Out tar upp depression och ångest och har ett budskap om att det är okej och nödvändigt att känna sorg. Filmens budskap lär tittaren att acceptera och ger svar som barn också kan ta del av.</p>
					<p>Filmen Silver Linings Playbook har en huvudkaraktär Pat som lider av bipolär sjukdom. I filmen återvänder han hem efter han varit på ett psykiatriskt sjukhus och hamnar att kämpa med sin skilsmässa. Em Caslena från Screenrant skriver:<br>”While Pat may not be the most common or correct representation of someone living with bipolar disorder, the film was a funny and cute representation of someone dealing with mental illness and the people who love him”.</p>
					<p>Fast filmen delvis är en komedi klarar den av att visa hur en människa med psykisk ohälsa och en annan som lider av sorg kan stöda varandra.</p>
					<p>Andra bra filmer som ger en realistisk bild av mental hälsa är:<br>A Beautiful Mind, 2001 (schizofreni). Matchstick Men, 2003 (tvångssyndrom, OCD). The Skeleton Twins, 2014 (depression). Welcome To Me, 2015, (borderline personlighetsstörning, BPD).</p>
					<h1>Dålig representation</h1>
					<p>Dålig representation i film är något som är missledande eller falskt, i detta sammanhang en missledande bild av mental hälsa.</p>
					<p>Filmen Split som kom ut år 2016 handlar om en våldsam och farlig man som kidnappar tre unga flickor. I filmen lever karaktären med en dissociativ identitetsstörning (DID). De som själva har DID upplevde att filmen inte gav en realistisk bild av hur de är att leva med DID och några beskriver filmen som problematisk på grund av hur DID representeras.</p>
					<p>Filmen Me, Myself and Irene som kom ut år 2000 ger en felaktig bild av både schizofreni och DID då filmen visar att de skulle vara en och samma mentalsjukdom. Filmen ger också en vild och våldsam bild av schizofreni, samt ger tittaren en bild av att en person med DID kan låta sina olika personligheter jobba tillsammans och självmant byta personlighet. Andra filmer som ger en felaktig bild av mental hälsa är:<br>The Visit, 2015 (schizofreni), Turner and Hooch, 1989 (OCD), Garden State, 2004 (depression).</p>
					<h1>Framtiden</h1>
					<p>Över tid lär vi oss mer om psykologi och representationen i filmer blir mer realistisk. Den mentala ohälsan är inte längre begränsad till bara antagonisterna på film. Filmindustrin börjar småningom förstå den riktiga representationen av mental och psykisk ohälsa inom film och media. Neflix-program som fått stor publik som Atypical och 13 Reasons Why visar att de finns ett klart intresse för underhållning som tar upp mental hälsa. Det är bara upp till filmindustrin att göra ett bra jobb för att ge en korrekt representation.</p>
					<h2>Sandra Crawford</h2>
				</article>
			</section>
			<div id="eklund" class="divider"></div>
			<div class="divider1"></div>
			<section>
				<header>
					<h1>Stora drömmar i ett litet samhälle – vad krävs för att lyckas?</h1>
				</header>
				<article>
					<p>Zakarias Oujlouq är en 21 år gammal rap/hip-hop artist från Åland. Under 2020 började han släppa musik under namnet Faaka och idag har han flera låtar i rockärmen.</p>
					<figure>
						<img src="img/article/shania-eklund_01.jpg" alt="shaniaeklundarticleimage">
						<figcaption>Faakas profilbild på Spotify. Foto: Daniel Lönnfors
						</figcaption>
					</figure>
					<h1>Vilken är din roll inom musikbranschen?</h1>
					<p>– Jag är både låtskrivare och artist, jag skriver mina låtar själv och arbetar med andra producenter, främst eftersom jag inte är så värst bra på att producera själv än. Jag är en uppkommande artist.</p>
					<h1>Hur kommer det sig att du valde den rollen?</h1>
					<p>– Jag valde den rollen eftersom jag tycker om att skriva mina egna låtar och även framföra dem själv. Sen tycker jag väldigt mycket om att spela in musik och arbeta med det, så det kändes naturligt.</p>
					<h1>Vad fick dig att vilja börja med musik och hur gick du till väga?</h1>
					<p>– Jag såg hur andra människor runt om i världen lyckades som artister och det inspirerade mig mycket, ”kan de så kan väl jag också”. Sen märkte jag hur musikbranschen långsamt förändrades och det blev vanligare att artister kunde bli stora från sina egna sovrum tack vare viral spridning på internet. Musikbranschen har förändrats så att man kan bli något även om man inte har någon musikalisk bakgrund, så länge musiken låter bra.</p>
					<h1>Vem är din största inspirationskälla?</h1>
					<p>– Jag skulle inte säga att jag har någon speciell person som är min inspirationskälla, i så fall skulle jag säga jag själv. Inte på ett egoistiskt sätt, utan mer eftersom jag skriver mina texter om mig själv och saker runtomkring mig, saker jag känner, ser och hör.</p>
					<h1>Hur är möjligheterna inom musiken på Åland och påverkar de dig på något sätt?</h1>
					<p>– Det känns nästan omöjligt att lyckas när man kommer från Åland. Det finns inte så många möjligheter eftersom det inte finns någon egentlig ”rap-scen” här som är speciellt stor. Man får försöka lära känna andra människor på andra ställen, det tror jag att spelar en viktig roll. I mitt fall har det varit Sverige eftersom jag för tillfället rappar på svenska, men som sagt får jag jobba dubbelt så hårt och försöka nå ut till människor och knyta nya kontakter helt enkelt.</p>
					<h1>Har du några projekt på kommande?</h1>
					<p>– Jag har en EP som heter <i>Slutsålda Drömmar</i> på kommande som släpps någon gång i juli om allt går som det ska. Första singeln <i>Lets Dance</i> kommer däremot ut i slutet på maj, sen tar jag saker och ting därifrån och ser var jag landar.</p>
					<h1>I en perfekt värld, hur skulle din musikkarriär framskrida?</h1>
					<p>– I en perfekt värld hoppas jag att jag får fortsätta jobba resten av 2021 och att stora möjligheter börjar presentera sig 2022. Jag vill känna att jag är på rätt plats när möjligheter dyker upp och att jag är tillräckligt skicklig.</p>
					<h2>Shania Eklund</h2>
				</article>
			</section>
			<div id="eriksson" class="divider"></div>
			<div class="divider1"></div>
			<section>
				<header>
					<h1>Linus har alltid haft musiken i blodet</h1>
				</header>
				<article>
					<p>Linus Aldeborg, producent under artistnamnet Pregame, har skapat en tidigare outforskad musikscen på hemön Åland, där han har sin studio tillsammans med kollektivet From the Island. Aldeborg är just nu aktuell med singeln ”Lägger Ner”, med sångerskan Ikhana.</p>
					<figure>
						<img src="img/article/elliot-eriksson_01.jpg" alt="ellioterikssonarticleimage">
						<figcaption>Linus i pressbild inför senaste singeln. Foto: Daniel Lönnfors</figcaption>
					</figure>
					<h1>När började ditt intresse för att producera musik?</h1>
					<p>– Mitt musikintresse började för ganska länge sedan när jag var med i ett band i lågstadiet. Vid 13 års ålder laddade jag ner musikprogrammet FL studio och år 2016 började jag ta musikproduktion mer seriöst. Musiken har alltid funnits i mitt liv.</p>
					<h1>Vad är det som är så lockande med att skapa musik?</h1>
					<p>– Att skapa musik känns som terapi för mig. Att producera är ett väldigt bra alternativ ifall man inte gillar att vara artist och synas mycket i rampljuset. Det har alltid intresserat mig hur musiken byggs upp från grunden till en slutgiltig produkt som andra kan ta del av.</p>
					<h1>Vilken är ditt favoritprojekt du har jobbat på?</h1>
					<p>– Mina absoluta favoritprojekt är mina egna låtar som jag har släppt under mitt eget namn. Ett av mina andra favoritminnen som producent är när jag jobbade på Gotland med artisten Faals album ”Under Mangoträdet”. Det var en väldigt rolig vecka där vi spenderade mestadels av tiden i en gammaldags musikstudio som låg precis bredvid vattnet.</p>
					<h1>Hur kom din senaste singel ”Lägger Ner” till?</h1>
					<p>– Låten kom till under en period då jag hade gjort lite flummiga houselåtar, någonting jag inte gör allt för ofta. Jag hade skapat grunden till låten på en kväll och skickade iväg den till Ikhana, som jag jobbat med under den senaste tiden. Hon gillade låten, skrev sångtexten och hade spelat in allting nästa kväll. Efter att jag hade fått tillbaka filerna arrangerade jag upp låten och sammanställde allting. Det var en ovanligt enkel process.</p>
					<h1>Hur har du lyckats bygga ett så stort nätverk inom svensk hip-hop?</h1>
					<p>– Jag har lyckats främst genom samarbete med andra producenter, samt mindre artister. Jag har däref

						ter börjat bygga upp och nått större och större artister. När man bor på Åland har man inte samma nätverkningsmöjligheter som någon i en storstad. Jag kände att en bra ingång för att nå ut till människor var att kontakta deras producenter. Producenten Isak Von Haartman la in ett gott ord om mig, och det ledde till att jag nådde ut till Fricky och hela Random Bastards- kollektivet uppe i Umeå.</p>
					<h1>Vem är någon inom musikbranschen du gärna skulle jobba med?</h1>
					<p>– Jag skulle absolut vilja jobba med producenten Burial. Hans kreativa process intresserar mig, men han verkar väldigt mystisk och svår att nå. Kaytranada har på senaste verkligen också varit intressant, han har ett helt eget unikt ljud.</p>
					<h1>Vilka dörrar öppnats efter att du började laga musik?</h1>
					<p>– Det har dels varit lite lättare att få lönsamma jobb, och bli mer inkluderad än tidigare. Jag har blivit inbjudan till olika musikcamps vilket inte skulle ha hänt för något år sedan. Att åka och jobba med personer i någon vecka har varit riktigt givande och intressant. Jag har även fått upp ögonen för att hitta olika typer av jobb inom ljudläggningsbranschen, allt från reklamsnuttar till att göra ljud till olika projekt. Jag har märkt att det finns många fler sätt att göra pengar på än vad jag trodde innan.</p>
					<h2>Elliot Eriksson</h2>
				</article>
			</section>
			<div id="eskola" class="divider"></div>
			<div class="divider1"></div>
			<section>
				<header>
					<h1>Den lata studenten</h1>
				</header>
				<article>
					<p>Det blåser ute och hissen i huset rör sig. Höghuset vaknar upp denna onsdag morgon. Det gör också studenten. Klockan runt handleden vibrerar, alarmet har gått igång.<br>Klockan är 07:00 och det betyder en normal morgon enligt studenten. Väckning varje dag 07:00 oberoende av vilken dag i veckan det handlar om.</p>
					<p>Kaffekokaren startat automatiskt och är färdigladdad varje kväll innan studenten går och lägger sig. Studenten har sagt att hen vill vara anonym och därför refereras här till studenten och inte studentens namn. Studenten är hemma från Esbo men spenderade sin barndom i Sibbo skogar och har sedan senare flyttat till Esbo och gått grundskola i Grankulla och gymnasiet fortsättningsvis i Grankulla.</p>
					<h1>Olycksdrabbad barndom</h1>
					<p>Studenten berättar om sin barndom i Sibbo och de otaliga olyckorna som hänt hen i Sibbo och att det är orsaken till att hen lever ett mera försiktigt liv nu. Olyckorna varierar från hål i huvudet till att hen hade hela knäet uppslaget och knäskålen blottad. Detta får mig att tänka på hur lite man själv varit med om och samtidigt hur hemskt allt det måste ha varit som ett barn. Studenten bara skrattar och ler och säger att hen inte tänker på det men att ofta är en bra start på en konversation.</p>
					<p>Kaffet är färdigt och studenten häller upp två koppar och blandar i havremjölk. Jag tackar för koppen och frågar varför studenten valt att använda havremjölk istället för vanlig mjölk. Svaret är simpelt. Studenten säger att mjölk ofta orsakade magproblem och dålig hy så hen provade en dag på att istället dricka havremjölk och det löste dessa problem så studenten fortsatte dricka det och nu finns det inget annat i kylskåpet för kaffet.</p>
					<h1>Munhygien morgonrutin</h1>
					<p>Före kaffet hade studenten tvättat sin tandskena som används under natten för att hjälpa mot hens bettfel och i samma veva också borstat tänderna. En vanlig rutin enlig studenten som alla borde göra. Borsta tänderna före morgonmål eller morgonkaffe så att tänderna har ett färdigt skydd. Tänder har alltid fascinerat studenten men aldrig så mycket att hen skulle utbilda sig inom området. Jag frågar varför det är så.<br>Studenten säger att det skulle förstöra hens liv och sätt att äta och dricka om hen skulle lära sig allt som har att göra med munnen, stress är något som studenten hatar och försöker undvika så mycket som möjligt och därför anser sig själv som lat.</p>
					<h1>Elektronik och teknik intresserar</h1>
					<p>Något som intresserar är teknik och elektronik och studenten hoppas att någon dag ha en fot inne i den branschen. Allt från datorer till videospel och rymdfarkoster, studentens ögon lyser nästan upp när vi talar om ämnet och man märker hur hen brinner för det och hittar inspiration inom det ämnet. Studenten studerar inom ämne som relaterar till teknik så hen är inne på rätt spår och säger att hen är nöjd med sitt val.</p>
					<p>Hunden hoppar upp i fåtöljen som studenten sitter i och slickar hen i ansiktet, det är visst dags för morgonpromenad. Studenten stiger upp och en minut senare hör man dörren slå igen och hissen som rör sig inom bygganden. Den har förvånansvärt högt ljud med tanke på att det är ett stenhus vi befinner oss i.</p>
					<h1>Ljus och växter</h1>
					<p>Nu finns det tid att i lugn och ro inspektera lägenheten som vi befinner oss i. Mycket ljus kommer in genom de stora fönstren och växterna som lever i lägenheten njuter av det. Finns faktiskt en hel del grönt i lägenheten och det ger en varm känsla åt stället. Affischer är upphängda på väggen och deras tema är såklart teknik och videospel. Lägenheten är liten som man kanske skulle ha kunnat förvänta sig när det handlar om en student som bor ensam med en hund. Men hen har lyckats att inredda den bra och väldigt välkommande.</p>
					<p>Dörren slår igen och man hör hur hunden flåsar när de kommer in. Det är en ganska varm vårmorgon och hunden har tjock päls så jag förstår varför den flåsar. Studenten öppnar selen och hunden kommer rusande emot med ett stort leende på ”läpparna”.</p>
					<h1>Dagarna framför datorn</h1>
					<p>Studenten ber mig följa hen till sovrummet som också är arbetsrummet under dagen eftersom skrivbordet samt de två datorerna befinner sig där och studenten spenderar sin dag i detta rum. Skolan hålls via internet så det är väl ganska självklart att dagen spenderas framför en skärm.</p>
					<p>Efter en föreläsning brukar studenten ha svårt att börja göra skoluppgifter och brukar istället spendera sin tid på Youtube eller olika teknikforum i flera timmar. Studenten säger att hen skäms lite över det men försöker förbättra sina vanor varje dag och göra bättre val istället.<br>Jag börjar förstå varför studenten ser sig själv som lite lat men kan inte döma hen heller för jag brukar göra samma sak då och då.</p>
					<p>Att vara lat är bra men bara i viss mån.</p>
					<h2>Anton Eskola</h2>
				</article>
			</section>
		</main>
		<div id="orangebar"><p>Designad av: Malin Tenhunen, Tanwa Srisong, Tommy Henriksson</p></div>
		<script src="js/nav.js"></script>
	</body>
</html>
